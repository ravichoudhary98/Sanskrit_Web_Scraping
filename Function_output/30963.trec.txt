<DOC>
<DOCNO>30963<\DOCNO>
<HEAD>एयर् इन्ट्य - सेवासम्बन्ध विशदीकरणेन सह अध्यक्षः।<\HEAD>
<BODY>
-के.वि.रजीष्,       नवदहली> एयर् इन्ट्य सेवनं पर्यवसति इति वार्ता विश्वासरहिता भवति इति संस्थायाः अध्यक्षः अश्वनि लोहानिः। एवमेव संस्थायाः आर्थिकमूल्यानां विक्रयसम्बन्धवार्ता अपि न युक्ता इति सः अवदत्। एयर् इन्ट्य विभागात् वैमानिकसेवनम् अनुस्यूततया सर्वेभ्यः जनविभागेभ्यः लभ्यते इत्यपि सः ट्विट्ट् सामाजिकमाध्यमद्वारा असूचयत्।
<\BODY>
<\DOC>
