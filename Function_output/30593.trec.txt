<DOC>
<DOCNO>30593<\DOCNO>
<HEAD>वार्तामुक्तकानि। <\HEAD>
<BODY>
वि जे टि मण्डपः इतःपरम् अय्यङ्कालिवर्यस्य नाम्नि। ,महात्मा अय्यङ्कालिः,अनन्तपुरी > नगरे विद्यमानः प्रशस्तः वि जे टी मण्डपः [Victoria  Jubilee Town Hall] परं केरलस्य सामाजिकपरिष्कर्तुः 'महात्मा अय्यङ्कालि'-वर्यस्य समादरणाय पुनर्कृतनामधेयः भविष्यति। महात्मनः १५७ तमस्य जन्मदिनोत्ससवस्य उद्घाटनं कुर्वता केरलमुख्यमन्त्रिणा पिणरायि विजयेन प्रख्यपितमेवम्।,माणि सि काप्पन् पाला मण्डले वामदलस्थानाशी।,अनन्तपुरी > केरले उपनिर्वाचनप्रख्यापिते पाला विधानसभामण्डले वामदलस्य स्थानाशिरूपेण एन् सि पि दलनेता माणि सि काप्पः निश्चितः। भूतपूर्वधनमन्त्रिणः तथा केरल कोण्ग्रस् [एम्] दलस्य वरिष्ठनेतुः केएम् माणिनः देहवियोगादेव अत्र उपनिर्वाचनं  सम्पद्यमानं भवति।, कोच्ची मेट्रो नूतनपथसञ्चरणाय सज्जमस्ति ,कोच्ची >  कोच्ची मेट्रो रेल् परियोजनायाः नूतनपथसञ्चरणाय [एरणाकुलं महाराजास् निस्थानादारभ्य तैक्कूटं पर्यन्तं] सुरक्षापरिशोधना श्वः आरभ्यते। सेप्टम्बर् प्रथमवारे उद्घाटनाय सज्जमिति के एम् आर् एल् अधिकृतैः निगदितम्। पञ्च निस्थानैः ५.६५ कि मी परिमितं दूरमावहति नूतनी पथसरिणी।
<\BODY>
<\DOC>
