<DOC>
<DOCNO>30592<\DOCNO>
<HEAD>त्रयः व्योममार्गाः पाकिस्थानेन पिहिताः। <\HEAD>
<BODY>
    इस्लामबाद् >  कराच्ची नगरस्य उपरि वर्तमानाः त्रयः अपि व्योममार्गाः चत्वारि दिनानि यावत्  पिहिताः। मार्गान्तरं निर्दिष्टमस्ति च। पिधानस्य कारणं न स्पष्टीकृतम्। कराच्ची नगरस्य उपरिष्टात् सञ्चरणीयानां सर्वेषां राष्ट्रान्तरविमानानां अयं पथव्यत्यासः बाधते। भारतेन उपयुज्यमानः व्योममार्गः पूर्णतया पिधास्यतीति पाकिस्थानेन गतदिने उक्तमासीत्।
<\BODY>
<\DOC>
