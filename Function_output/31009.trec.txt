<DOC>
<DOCNO>31009<\DOCNO>
<HEAD>संस्कृताभियानम् <\HEAD>
<BODY>
प्रा. डॉ. विजयकुमार: मेनन्, ,डीन्, कविकुलगुरु कालिदास विश्वविद्यालयः, महाराष्ट्रम् ।, ,नमांसि, वयं संस्कृतज्ञा: - छात्रा:,शिक्षका:, प्राध्यापका:, संस्कृतानुरागिण: च - सर्वे अपि संस्कृतस्य कार्यकर्तार:। वयं यावत् अधिकं प्रभाविरुपेण कार्यं करिष्याम: तावता अधिकप्रमाणेन संस्कृतस्य विकास: अपि भविष्यति। वयं सामान्यरूपेण उत्तमा: जना: , सज्जना: , विद्वांस:, च भवाम: चेत् न पर्याप्तम्, अपेक्षितस्य परिणामस्य फलस्य च साधयितार: भवेम। वयं समर्था (Efficient)कार्यकर्तार:स्म: चेत् न पर्याप्तम्, अस्माभि: प्रभावि(Effective)कार्यकर्तृभि: अपि भवितव्यम्। मित्राणि, स्मरतु-,"कार्यगौरवं स्मरन् ,विघ्नवारिधिं तरन्,लक्ष्यसिद्धिमक्षिसात् करोति सोद्यम: स्वयम्"। जयतु  संस्कृतम् जयतु भारतम् ।
<\BODY>
<\DOC>
