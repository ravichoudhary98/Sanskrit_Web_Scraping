<DOC>
<DOCNO>30605<\DOCNO>
<HEAD>नवदिल्ल्यां राष्ट्रियसंस्कृतसंस्थानम् मानितविश्वविद्यालयस्य षष्ठदीक्षान्तसमारोहः  सम्पन्नः।<\HEAD>
<BODY>
१२६१८ छात्रै: उपाधय: प्राप्ताः।,-पुरुषोत्तमशर्मा,   नवदिल्ली> राष्ट्रियसंस्कृतसंस्थानस्य षष्ठदीक्षान्तसमारोह: नवदिल्ल्यां सिर्फोर्ट प्रेक्षागृहे समायोजित:। दीक्षान्तसमारोहस्य अध्यक्षतां संस्थानस्य कुलाधिपति: मानवसंसाधन-विकासमन्त्री च डॉ. रमेशपोखरियालनिशङ्क: निरवहत्। मुख्यातिथित्वेन भारतस्य प्राक्तन मुख्यन्यायाधीश: रमेशचन्द्रलाहोटी उपस्थित: आसीत्।,    दीक्षान्तसमारोहे संस्थानस्य पारेसहस्रं छात्रेभ्यो उपाधयोपायनीकृता:। प्राक्शास्त्री प्रारभ्य विद्यावारिधिं यावत् सार्धद्वादशसहस्राधिकछात्रै: विविधोपाधय: सम्प्राप्ता:। त्रयोत्तरैकशतं स्वर्णपदकानि अपि सर्वोत्कृष्टछात्रेभ्य: प्रदत्तानि। ,    अत्रावसरे मानवसंसाधन-विकासमन्त्री डॉ. निशङ्क: प्रावोचत् यत् संस्कृतं जनेभ्य: साम्प्रतिकेस्मिन् परिवेशे आधुनिकविधायां प्राचीनज्ञानराशिं  साहाय्यरूपेण उपस्थापयति। संस्कृतशास्त्राणि अनादिकालात् जनोपकारकाणि अवर्तन्त।
<\BODY>
<\DOC>
